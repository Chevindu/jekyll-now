---
layout: post
title: Psychedelic අත්දැකීම්
tags: lsd psychedelic experience trip report sinhala sri lanka
lang: si_LK
visible: 0
---
සිංහරාජය අවට ලංකාගම ප්‍රදේශයේ දින තුනක විනෝද චාරිකාවකි. නවාතැන් පහසුකම් ලබාගත්තේ ඒ සඳහාම වෙන්කළ නිවසකිනි. මතු එන සිද්ධි සිදුවන්නේ එම නිවස තුළ, අවට තේ වතු, වනය සහ නුදුරින් ගලා ගිය දිය පහරක් අසල ය.

පළමු දින රාත්‍රියේ LSD ටැබ භාවිතා කිරීමට පෙර සිටම සැලසුම් කළ ද, අපි එය පසුවදා තෙක් කල් දැමීමු. දෙවන දිනය පහන් වූ පසු අප ඉටුකළ මුල්ම චාරිත්‍රය LSD මුද්දර ටික භාවිතා කිරීමයි. වනය තුල කල් මැරීමට පුරා දවසක්ම තිබුණු හෙයින් සියල්ලෝම එක ටැබය බැගින් ගත්හ. පිරිසට සත්‍යාවබෝධ වීමට පැය කීපයක් ගතවිය.

ලිපියේ මුල් කොටසින් මා නිරීක්ෂණය කළ දේවල් පමණක් සඳහන් කරමි. ඒවා සඳහා මා හට ඇති පැහැදිලි කිරීම් ඊට යටින් ලියමි.

# Psychedelics

විස කෑ මොහොතේ සිට දැනුණු ලොකුම අපහසුව නම් හිසේ බර ගතිය, චකිතය සහ බඩ පිපුණු ස්වභාවයයි. සම්පූර්ණ ටැබයක්ම භාවිතා කළ නිසා මෙය වඩාත් තීව්‍ර ලෙස දැනුණ අතර මින් පෙර මෙවන් මාත්‍රාවක් භාවිතාකර නොතිබීම ද හේතු වන්නට ඇත. දෙදෙනෙක් පමණ බඩ පිරිසිදු කරගැනීමට වැසිකිළියට ගියද, මට එවන් අවශ්‍යතාවක් නොවීය. නමුත් ලාවට හිසේ කැක්කුමක්, බර ගතියක් සහ හිතේ චකිතයක් අඩුවක් නොවී දිගටම පැවතුණි. *'මේ මල ජරාවක් කාලා මං කරගත්ත ගොන් කමක්'* කියා සිතා විනාඩි පහක් යන්නටත් පෙර, සකළ සභාවටම සත්‍යාවබෝධ විය.

මා හට මුලින්ම වෙනසක් තේරුණේ ශ්‍රවණය වන ශබ්ද වලිනි. නිවස තුළ වූ ඩොකාගේ ලැප් එකේ දමා තිබුණේ Progressive mix එකකි. නිවසින් පිටතට ආ විගස ඇසුනේ වනය පුරා සිටි සතුන්ගේ/ගස් වල නාදයයි. මුලදී මේ අන්ත දෙක අතර සිටීම මහත් කරදරයක් වූ මට, කෙමෙන් කෙමෙන් ඊට අනුගත වන හැඟීමක් දැනුණි. එය තවදුරටත් කරදරයක් නොවූ අතර, සංඛ්‍යාතයෙන් වැඩි නාද රටා ගැන වැඩි වේලාවක් ආවර්ජනය කරමින් සිටිය හැකි විය. පසුව මා නිවසින් පිටතට පැමිණ වටපිටාව නැරඹූ අතර, පෙර දුටු වර්ණයන් හි පැහැදිලි වෙනසක් දර්ශනය විය. සෑම වර්ණයක්ම පෙරදී ට වඩා සංතෘප්තතාවය වැඩි වී තිබුණි.

නැවත නිවස තුළට පැමිණෙන විට සාලයේ සංවාදයකි. ඩොකා විසින් සුළු මොහොතකට පෙර ගිහින් එන්නට යෙදුණු mind trip එකක් විස්තර කරමින් සිටියි. පස්වග තවුසන් ඉදිරිපිට බුදුන් මෙනි. කතාව අවසානයේ සියල්ලෝම සුපුරුදු ලෙස සිනාසුණු අතර, ඩොකා මට ද ආරාධනා කළේ mind trip එකක් යාමට දැන් කාලය හරි බව කියමිනි. එවන් දෙයක් සිදුකරන අයුරු ගැන කිසිම අවබෝධයක් මට නොවීය. ***"අර කාමරේ ඇඳ උඩට ගිහින්, ඇස් පියාගෙන, කැමති දෙයක් ගැන හිතන්න."*** ඔහු කීය. 

## විශ්වය

මා මුලින්ම කළේ ඇඳ උඩට පැන, සීලිම දෙස බලා සිටීමයි. පුදුම සැපක්! කෙමෙන් කෙමෙන් සීලිමේ වූ මකුළු දැල් වඩාත් තීව්‍ර ලෙස දිස්වන්නට විය. **"*අපි දකින පොඩි දේවල් ආශ්‍රයෙන්, ඒවා තවත් ලොකු රටාවක කොටසක් විතරයි කියන හැඟීම අපිට නිතරම එනවා. ඒක මේ drug එකෙන් ඇති කරන illusion එකක්. ඒවා ඇත්ත දේවල් නෙවෙයි.*"** ඩොකා කීය. එබැවින් ඒවා පසුපස වැඩිපුර පන්නා නොගියෙමි. Lucy භාවිත කිරීමෙන් කෙනෙකුගේ සවිඥානික බව (විඥානය/conciousness) වැඩි වන බව විවිධ ලිපි වල කියවා තිබුණි. එනිසා, හැමදාමත් මා හට කරදර කළ "විශ්වයේ ආරම්භය" ගැන ආවර්ජනය කළෙමි. 

Jenna Levin ගේ සහ Neil de'Grasse Tyson ගේ විවිධ වාර්තා සටහන් වල කරුණු ක්ෂණිකව මතකයට ගලා ආ අතර, ඒවා ගැන පෙර නොදැනුණු අවබෝධයක් මා හට දැනුණි. දෑස් පියාගත් විගසම පෘථිවිය, ක්ෂීරපථය, මන්දාකිණි ක්ලස්ටරය, සුපර් ක්ලස්ටරය ආදී නානාප්‍රකාර අන්තරීක්ෂ වස්තූන්ගෙන් පිටතට පැමිණ ඒවා නිරීක්ෂණය කළහැකි තැනකට පැමිණියෙමි. ඉන්පසුව මා හට දැනුණේ එම සෑම වස්තුවකම වෙනස්වන ගතියයි. ඇතිවන-නැතිවන ස්වභාවයයි. එබැවින් මුළු විශ්වයේම ඇතිවන-නැතිවන ගතිය ගැන මා මෙනෙහි කරන්නට විය. එවිට මා හට දැනුණේ big bang සහ observable universe යනු අපගේ පහසුව සඳහා මවාගත් සංකල්ප දෙකක් පමණක් බවයි. අවකාශය තුළ පැවැත්මෙහි කෙළවරක් නොමැති විශ්වයට, කාලය තුළ ද පැවැත්මෙහි කෙළවරක් නැති බවයි. ආරම්භයක් හෝ අවසානයක් නැති බවයි. විශ්වයේ අප සිතා සිටිනා කෙළවර අපගේ පරිකල්පනයේ කෙළවරක් පමණක් බවත්, වඩා ඉහළ පරිකල්පන ශක්තියක් ඇති කෙනෙකුට එතනින් එහා ගිය විශ්වයක් ගැන කරුණු ගොනු කරන්නට හැකි බවත් මට හැඟුණි.

## සන්නිවේදනය

මෙවන් අම්බානක සංකීර්ණ මනෝ පාරක් ගසමින් සිටියදී සාලය දෙසින් ඇසුණේ ඩොකා අනෙක් අයත් සමග කදයක් දමාගෙන සිටින අයුරුයි. ***"..මට දැනුණා මේ විශ්වයේ කෙළවරක් නැහැ, ඒ කෙළවර අපේ මනසේ සීමාවක් විතරයි, මේකට ආරම්භයක් හෝ අවසානයක් නැහැ පැවැත්මක් විතරයි තියෙන්නෙ කියලා.."*** ඩොකා කියමින් සිටියේය. ඔහු ඒ මොහොතේ පැවසූ සියල්ලම ඊට මොහොතකට පෙර එලෙසින්ම මා මෙනෙහි කළ ඒවා විය. එය කෙතරම් නිවැරදි ලෙස ඔහු පැවසුවේද යත්, මා ඇඳෙන් නැගිට්ටවුණි. පසුව ඒ සියල්ලම මා විසින් ද අත්දුටු බවත්, එකම සිතුවිල්ල එතරම් නිවැරදි ලෙස දෙදෙනෙක්ට පහළ විය හැක්කේ කෙලෙසද යන්නත් මා විමසීමි. සන්සුන් සිනහවකින් සිටි සුප්පා කීවේ එය මෙවන් අවස්ථාවක අතිශය සාමාන්‍ය දෙයක් බවයි. නමුත් එය මට අදහාගත නොහැකි විය. මෙය මා කිසි දිනෙක අත්දැක නොතිබූ දෙයකි.

මේ වන විට සියල්ලෝම සිය උපරිමයට පැමිණ සිටියහ. මුලදී සඳහන් කළ සුළු අපහසුතාවයන්ට අමතරව, මාගේ හක්ක තදවී ඇති ස්වභාවයක් දැනුණි. ප්‍රකාශ කිරීමට අවශ්‍ය සියළුම දේ එලෙසින්ම කටින් පිට නොවන ගතියක් දැනුණි. සිතුවිලි සීයක් එකවර ගලා ආවත් කටින් පිට වූයේ දෙක තුනකි. එසේ වූවද මා පැවසීමට උත්සාහ කළ දේ එතැන සිටි සියල්ලන්ටම වැටහිණි. එතරම් සාර්ථක සන්නිවේදන ක්‍රියාවලියක් මා ඉන් පෙර අත්දැක නොතිබුණි. මෙය මට කෙතරම් සතුටුදායක කරුණක් වී ද යත්, මම තනිවම විනාඩි කීපයක් සිනාසීමි. ***"මේ වගේ වෙලාවක මොකක්හරි අලුත් සිද්ධාන්තයක් කියලා දෙන්න මාරම ලේසියි. මොකද මම කියන්න උත්සාහ කරන හැම දෙයක්ම අනිත් කෙනාට දැනෙනවා. අපි ඒ තරම්ම සංවේදීයි."*** මේ අවස්ථාවේ අප අතර ඇතිවූ සංවාදය පටිගත කරන මෙන් ඩොකා පැවසූ අතර, එහි අපැහැදිලි බව සහ වෙනත් කරුණු නිසා මෙහි පළ නොකරමි.

## අපකිරණය

සංවාදය අවසානයේ අයියලා පිරිස කුස්සිය වෙත ගිය අතර, මා නැවතත් ඇඳට ගොඩ වීමි. ඇඳ විට්ටමේ ගසා තිබුණේ AURA හඳුන්කූරකි. එවන් සුවඳක් මට කිසි දිනෙක හඳුන්කූරකින් දැනී නැත. පිච්ච මල් පිරුණු කැලෑවක් මැදකට මා අතහැරියාක් මෙනි. සුවඳ විඳිමින් සිටි මට හඳුන්කූරු දුමෙහි විස්මයජනක ක්‍රියාවලියක් සිදුවෙමින් තිබෙණු පෙනුණි. එයින් පැමිණෙමින් තිබූ සුදු දුමාරය මොහොතකින් පසුව විවිධ වර්ණ වලට බිඳී යන අයුරක් පෙනුණි. වර්ණ ගණනාවකින් හඳුන්කූර පත්තුවෙන්නාක් මෙනි. සුදු දුමාරයේ මේ අපකිරණ හැසිරීම දුටු මට සිහි එළවාගත නොහැකි විය. සුදු ආලෝකය අපකිරණය වන්නේ ගමන්කරන මාධ්‍යය වෙනස් වූ විට පමණි. ඇරත් හඳුන්කූරෙන් එන දුම සුදු පැහැ වුවද එය සුදු ආලෝකය නොවේ. ඒ කොයිහැටි වුවද, හඳුන්කූර අවසන් වන තෙක් එය නානාප්‍රකාර වර්ණ වලින් දැල්වුණි. කූර පත්තුවෙමින් දැවී යද්දී, ගිණි පුළිඟුව සහ එය මතු වූ අළු කුට්ටිය සෙමින් පහලට බසින හැටි ද macroscopic කැමරා කාචයක් තුළින් මෙන් මම පියවි ඇසින් නිරීක්ෂණය කළෙමි. එවන් ලස්සන, සුවඳවත් හඳුන්කූරක් මා කෙදිනකවත් දැක නොතිබුණි.

## කුරුමිණියා

දවස පුරාම අපගේ තනි රකිමින්, නිවස අවට සැරිසැරූ එක් වන මිතුරෙක් විය. දීප්තිමත් නිල් සහ තැඹීලි පැහැයක් තිබූ මේ අලංකාර සත්ත්වයා මා මින් පෙර කෙදිනකවත් දැක තිබුණේ නැත. උන්ගෙන් එකෙකු දෙස මද වේලාවක් බලාසිටි මට මොහොතින් මොහොත උගේ අංගෝපාංග ඉතාමත් පැහැදිලිව දිස් විය. අවසානයේ කුරුමිණියාගේ නිල් පැහැති ලෝහ තහඩුවක් වන් බාහිර ආවරණය මත තිබූ දුහුවිලි අංශු පවා මට පෙනුණ අතර, ඒ දූවිලි පිස දැමීමට අත ළං කරද්දී උට වඩා මගෙ ඇඟිලි ඉතා විශාල බැව් පසක් විය. උගේ හිසේ කෙළවරේ තිබූ ඇන්ටෙනා දෙක සුළඟේ දිශාවට සංවේදී වූ අතර එම ඇන්ටනා වල තිබූ සන්ධි අතර සිහින් කෙඳි වැනි රෝම කූප විය. උගේ සෑම පාදයකම කෙළවරේ සිහින් ඇඟිලි දෙකක් වූ අතර යම් පෘෂ්ඨයකට ඌ ඇමිණී සිටියේ ඒවා ආධාරයෙනි. මේ ඇඟිලි වෙන වෙනම චලනය කිරීමේ හැකියාව උට තිබුණි. ඉතා සිහින් සන්ධි පාදික වලින්, උගේ ශරීරය ඌ දරාගෙන ඉන්නේ ඉතාමත් අපහසුවකින් බව මට දැනුණි. 

https://www.instagram.com/p/BoHCNuKBKim/

## ලොලිපොප් බ්‍රහස්පති

මේක ගැන ලියන්න බෑ, මං පිස්සෙක් කියලා හිතයි. දැනගන්නම ඕනනං හම්බෙච්ච වෙලාවක අහපං.

## සංවේදක වල සීමාව

අම්ලයේ බලපෑම උපරිම වන්නට පෙර සිටම, සෑම පෘෂ්ඨයක්ම ඉතා පිරිසිදු බවක් දැනුණි. සෙරෙප්පු නැතිව පවා මඩ සහිත පොළොවේ, මාබල් ඇතිරූ පොළොවක මෙන් ඇවිද යා හැකි විය. නමුත් ඇඟේ ඇලී තිබූ වැලි ඇටයකට පවා හම සංවේදී විය. ස්පර්ශක සංවේදනයේ යම් වැඩිවීමක් දැනුණු මම වම් අත්ල දෙස බැලුවෙමි. එහි තිබුණේ මා පෙර නොදැක තිබූ ආකාරයේ ඉතාමත් කර්කශ තුවාල ලකුණු ය. මුහුණට ළං කර බැලූ විට ඒවා වඩාත් තීව්‍ර ලෙස පෙනුණි. මා අත්ල දෙස විපරමෙන් බලා සිටිනු දුටු ඩොකා කීවේ ඔහුගේ අතේ නහර තුළ, රතු රුධිරාණු පොම්ප වෙන අයුරු පවා ඔහුට පෙනී ඇති බවයි. එවන් දෙයක් මට නොපෙනුණි.

ශ්‍රවණයේ අතිශය පැහැදිලි වෙනසක් තිබූ අතර, මින් පෙර අසා නොතිබූ අති උච්ච සංඛ්‍යාත පවා වේදනාවකින් තොරව ශ්‍රවණය කළහැකි විය. රසාංකුර වල ඇතිව තිබූ වෙනස තේරුණේ අයියා සෑදූ ලේයර් හතරේ සැන්විචය කෑමෙන් පසුවය. මතක් වෙද්දිත් රහයි යකෝ! 

### පසුවදන

ඩොකා පැවසුවේ DNA අණුවේ ඇති ද්විත්ව-හෙලික්සීය අාකෘතිය Watson සහ Crick විසින් සොයාගත්තේ Lucy භාවිතා කර සිටින විටදී බවයි. එහි සත්‍ය අසත්‍ය භාවය ගැන [විවිධ මත](http://realitysandwich.com/314873/francis-crick-dna-lsd/) අැති බව පසුව දැනගතිමි. කෙසේ වුවද Lucy නිසා අපට ලැබුණු අමතර දැනුමක් නැත. සිදුවූයේ අප සතුව තිබූ දැනුම නියමාකාරව ගොනුකරගැනීමට හැකිවීම පමණි. ද්විත්ව-හෙලික්සීය ආකෘතිය සොයාගැනීමේදී ද සිදුවූයේ එයම ය.

මා අත්දුටු අපකිරණ ස්වභාවය [Chromatic Aberration](https://www.reddit.com/r/LSD/comments/6cqpt9/is_acid_like_this_for_anyone_else_my_friends/) නම් තත්ත්වයක් නිසා ඇතිවන බව අන්තර්ජාලයෙන් දැනගතිමි.

අපේ තනි මැකූ කුරුමිණියාගේ නම [*Hibiscus harlequin*](https://en.wikipedia.org/wiki/Tectocoris_diophthalmus) බවත්, මා අත්දුටු උගේ ක්ෂුද්‍ර ව්‍යුහාත්මක ලක්ෂණ සියල්ල සත්‍ය බවත් පසුව දැනගතිමි. 

අවසාන වශයෙන් මා එළඹුන නිගමනය වූයේ, අපි බාහිර ලෝකය හඳුනාගැනීමට භාවිතා කරන ඇස, කන, නාසය, දිව, සම, මනස යන ඉන්ද්‍රියයන් හි සංවේදක සීමාවන් පුළුල් කිරීමට Lucy රසායනයට හැකිවූ බවයි. මගේ ඉන්ද්‍රියයන් හය විද්‍යුත් සංවේදක (sensors) හයක් නම්, ඒවායේ ගතික පරාසය (dynamic range) වැඩි කිරීමට එයට හැකි විය. මේ සමග එකඟ වූ ඩොකා, එය නියුරෝනමය මට්ටමෙන් පැහැදිළි කළේ මෙලෙසිනි.

> "සාමාන්‍යෙන් මොළයෙ නියුරෝන දෙකක් හරහා පණිවිඩයක් ගමන් කරද්දී නියුරෝට්‍රාන්ස්මිටර් තුනක්-පහක් වගේ ගානක් නිකුත් වෙනවා. එක නියුරෝනයක ට්‍රාන්ස්මිටර් ටික තවත් නියුරෝනයක රිසෙප්ටර් වලට සංවේදනය වෙලා තමයි පණිවිඩයක් ගමන් කරන්නෙ. Lucy වල බලපෑමට ලක්වෙච්ච කෙනෙක්ගෙ නියුරෝන වලින් මේ වගේ අවස්ථාවකදි ට්‍රාන්ස්මිටර් දාහක් විතර එකපාර නිකුත්වෙනවා කියලා උපකල්පනය කරනවා. එ් කියන්නෙ කලින්ට වඩා වැඩි දත්ත ප්‍රමාණයක් නියුරෝන හරහා සංසරණය වෙනවා. සරලව කිව්වොත්, අපේ මොළේට ජීව විද්‍යාත්මකව දරාගන්න පුළුවන් උපරිම සංවේදන ප්‍රමාණය අපි සාමාන්‍යයෙන් ඉන්නකොට ක්‍රියාත්මක වෙන්නෙ නෑ, හැබැයි Lucy ගත්තම සැළකිය යුතු මට්ටමකින් ක්‍රියාත්මක වෙනවා. මේකත් උපකල්පනයක් විතරයි, ඔප්පු කරලා නෑ."

වේදනා දේහලීය සංඛ්‍යාතයේ වෙනසක් සිදුවේදැයි බැලීමට, ඊළඟ වතාවේ [Hearing Test](http://onlinetonegenerator.com/hearingtest.html) එක සිදුකළ යුතුය.